VIRGIL

laudibus Italiae certent, non Bactra neque Indi
totaque turiferis Panchaia pinguis harenis. ΜΡ
haec loca non tauri spirantes naribus ignem 140
invertere satis immanis dentibus hydri

nec galeis densisque virum seges horruit hastis, t
sed gravidae fruges et Bacchi Massicus umor
implevere; tenent oleae armentaque laeta.

hinc bellator equus campo sese arduus infert, 145
hinc albi, Clitumne, greges et maxima taurus
victima, saepe tuo perfusi flumine sacro,

Romanos ad templa deum duxere triumphos.

hic ver adsiduum atque alienis mensibus aestas,

bis gravidae pecudes, bis pomis utilis arbos. 150
at rabidae tigres absunt et saeva leonum

semina, nec miseros fallunt aconita legentis,

nec rapit immensos orbis per humum neque tanto
squameus in spiram tractu se colligit anguis.

adde tot egregias urbes operumque laborem, 155
tot congesta manu praeruptis oppida saxis
fluminaque antiquos subterlabentia muros.

an mare, quod supra, memorem, quodque adluit infra?
anne lacus tantos? te, Lari maxime, teque,

fluctibus et fremitu adsurgens Benace marino? 160
an memorem portus Lucrinoque addita claustra
atque indignatum magnis stridoribus aequor,

Iulia qua ponto longe sonat unda refuso
Tyrrhenusque fretis immittitur aestus Avernis?

haec eadem argenti rivos aerisque metalla 165
ostendit venis atque auro plurima fluxit.

¹⁴4 oleaeque ΜΖ,

 

¹ i.e. Italy cannot boast of such mythical glories as Colchis,

where Jason yoked the fire-breathing oxen and sowed the
tceth of the Theban dragon.

126

