VIRGIL

saepe malum hoc nobis, si mens non laeva fuisset,
de caclo tactas memini praedicere quercus.
sed tamen, iste deus qui sit, da, Tityre, nobis.

TITYRUS

Urbem, quam dicunt Romam, Meliboee, putavi
stultus ego huic nostrae similem, quo saepe solemus
pastores ovium teneros depellere fetus. 21
sic canibus catulos similis, sic matribus haedos
noram, sic parvis componere magna solebam.

verum haec tantum alias inter caput extulit urbes,
quantum lenta solent inter viburna cupressi. 25

MELlBOEUS
Et quae tanta fuit Romam tibi causa videndi?

TITYRUS

Libertas, quae sera tamen respexit inertem,
candidior postquam tondenti barba cadebat,

respexit tamen et longo post tempore venit,
postquam nos Amaryllis habet, Galatea reliquit. 30
namque, fatebor enim, dum me Galatea tenebat,
nec spes libertatis erat, nec cura peculi.

quamvis multa meis exiret victima saeptis,

pinguis et ingratae premeretur caseus urbi,

11011 umquam gravis aere domum mihi dextra redibat.

MELIBOEUS

Mirabar, quid maesta deos, Amarylli, vocares, 36
cui pendere sua patereris in arbore poma ε

Tityrus hinc aberat. ipsae te, Tityre, pinus,

ipsi te fontes, ipsa haec arbusta vocabant.

³⁷ R orlyz'nally hacc malafor poma.

4

