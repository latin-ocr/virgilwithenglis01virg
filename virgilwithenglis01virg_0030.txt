VIRGIL

TITYRUS

Quid facerem? neque servitio me exire licebat
nec tam praesentis alibi cognoscere divos.

hic illum vidi iuvenem, Meliboee, quotannis
bis senos cui nostra dies altaria fumant.

hic mibi responsum primus dedit ille petenti:

40

“ pascite, ut ante, boves, pueri 3 submittite tauros,'’

M ELI ΒΟ EUS

Fortunate seneX, ergo tua rura manebunt.

et tibi magna satis. quamvis lapis omnia nudus
limosoque palus obducat pascua iunco.

non insueta gravis temptabunt pabula fetas,
nec mala vicini pecoris contagia laedent.
fortunate senex, hic inter flumina nota

et fontis sacros frigus captabis opacum.

hinc tibi, quae semper, vicino ab limite saepes
Hyblaeis apibus florem depasta salicti

saepe levi somnum suadebit inire susurro;
hinc alta sub rupe canet frondator ad auras :
nec tamen interea raucae, tua cura, palumbes,
nec gemere aeria cessabit turtur ab ulmo.

TITYRUS

Ante leves ergo pascentur in aethere cervi,

et freta destituent nudos in litore piscis,

ante pererratis amborum finibus exsul

aut Ararim Parthus bibet aut Germania. Tigrim,
quam nostro illius labatur pectore voltus.

⁵³ labatur P1 : labantur P2.

6

46

50

55

60

