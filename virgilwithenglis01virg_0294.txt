VIRGIL

matre dea monstrante viam, data fata secutus3

vix septem convolsae undis Euroque supersunt.

ipse ignotus, egenS, Libyae deserta peragr0‚

Europa atque Asia pulsus.'’ nec plura querentem

passa Venus medio sic interfata dolore est ε 386
“ Quisquis es, haud, credo, invisus caelestibus

auras
vitalis carpis, Tyriam qui adveneris urbem.
perge modo atque hinc te reginae ad limina
perfer.

namque tibi reduces socios classemque relatam 390

nuntio et in tutum versis Aquilonibus actam,

ni frustra augurium vani docuere parentes.

aspice bis senos laetantis agmine cycnos,

aetheria quos lapsa plaga Iovis ales aperto

turbabat caelo3 nunc terras ordine longo 395

aut capere aut captas iam despectare videntur.

ut reduces illi ludunt stridentibus alis

et coetu cinxere polum cantusque dedere,

haud aliter puppesque tuae pubesque tuorum

aut portum tenet aut pleno subit ostia velo. 400

perge modo et, qua te ducit via, derige gressum.”
Dixit. et avertens rosea cervice refulsit,

ambrosiaeque comae divinum vertice odorem

spiravere ; pedes vestis defluxit ad imos,

et vera incessu patuit dea. ille ubi matrem 405

adgnovit, tali fugientem est voce secutus:

“ quid natum totienS, crudelis tu quoque, falsis

ludis imaginibus? cur dextrae iungere dextram

non datur ac veras audire et reddere voces ? ’'

talibus incusat gressumque ad moenia tendit. 410

at Venus obscuro gradientis aere saepsit

³⁹⁶ aut captas GMR: aut captus 1³¹: aut captos P2.
respectare P.

⁶268

