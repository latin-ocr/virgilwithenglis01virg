VIRGIL

Dardaniae cingique urbem obsidione videret.
ille, ut opes fractae Teucrum et Fortuna recessit,
res Agamemnonias victriciaque arma secutus
fas omne abrumpit3 Polydorum obtruncat et auro MP
vi potitur. quid non mortalia pectora cogiS, 56
auri sacra fames! postquam pavor ossa reliquit,
delectos populi ad proceres primumque parentem
monstra deum refero et, quae sit sententia, posco.
omnibus idem animus, scelerata excedere terra, 60
linqui pollutum hospitium et dare classibus Austros.
ergo instauramus Polydoro funus, et ingens
aggeritur tumulo tellus; stant Manibus arae,
caeruleis maestae vittis atraque cupresso,
et circum Iliades crinem de more solutae3 65
inferimus tepido spumantia cymbia lacte
sanguinis et sacri pateras, animamque sepulchro
condimus et magna supremum voce ciemus.
inde ubi prima fides pelago, placataque venti
dant maria et lenis crepitans vocat Auster in altum, ΤΟ
deducunt socii navis et litora complent.
provehimur portu, terraeque urbesque recedunt.

“ Sacra mari colitur medio gratissima tellus
Nereidum matri et Neptuno Aegaeo,
quain pius Arquitenens oras et litora circuni 75
errantem Mycono e celsa Gyaroque revinxit,
immotamque coli dedit et contemnere ventos.
huc feror ; haec fessos tuto placidissima portu
accipit. egressi veneramur Apollinis urbem. FMP

⁷³² prius known to Servius.

352

