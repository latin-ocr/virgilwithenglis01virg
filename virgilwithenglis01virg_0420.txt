VIRGIL

ni teneant cursus ; certum est dare lintea retro. 686

ecce autem Boreas angusta ab sede Pelori

missus adest ; vivo praetervehor ostia saxo

Pantagiae Megarosque sinus Thapsumque iacentem.

talia monstrabat relegens errata retrorsus MPR

litora Achaemenides, comes infelicis Ulixi. MPRv
“Sicanio praetenta sinu iacet insula contra

Plemyrium undosum; nomen dixere priores

Ortygiam. Alpheum fama est huc Elidis amnem

occultas egisse vias subter mare, qui nunc 695

ore, Arethusa, tuo Siculis confunditur undis.

iussi numina magna loci veneramur et inde

exsupero praepingue solum stagnantis Helori.

hinc altas cautes proiectaque saxa Pachyni

radimus, et fatis numquam concessa moveri 700

apparet Camerina procul campique Geloi

immanisque Gela fluvii cognomine dicta.

arduus inde Acragas ostentat maxima longe

moenia, magnanimum quondam generator equorum ;

teque datis linquo ventis, palmosa Selinus, 705

et vada dura lego saxis Lilybeia caecis.

hinc Drepani me portus et inlaetabilis ora

accipit. hic pelagi tot tempestatibus actus

heu! genitorem, omnis curae casusque levamen,

amitto Anchisen ς hic me, pater optime, fessum 710

deseris, heu! tantis nequiquam erepte periclis !

nec vates Helenus, cum multa horrenda moneret,

hos mihi praedixit luctus, non dira Celaeno.

hic labor extremus, longarum haec meta viarum ;

hinc me digressum vestris deus appulit oris.'’ 715
Sic pater Aeneas intentis omnibus unus
fata renarrabat divum cursusque docebat. Mi‘n

conticuit tandem factoque hic fine quievit.

⁶⁸⁰ ni PM.- ne P²7¹: nec ΡΙ.
⁷⁰⁸ actis PR, Servius: act . . V.
⁷¹⁷ cursu P.

394

