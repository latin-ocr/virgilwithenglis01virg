VIRGIL

adsueti silvis, comites senioris Acestae3
multi praeterea, quos fama obscura recondit.
Aeneas quibus in mediis sic deinde locutus ε
“ accipite haec animis laetasque advertite mentes.
nemo ex hoc numero mihi non donatus abibit. 305
Gnosia bina dabo levato lucida ferro
spicula caelatamque argento ferre bipennem 3
omnibus hic erit unus honos. tres praemia primi
accipient flavaque caput nectentur oliva.
primus equum phaleris insignem victor habeto3 310
alter Amazoniam pharetram plenamque sagittis
Threiciis, lato quam circum amplectitur auro
balteus et tereti subnectit fibula gemma3
tertius Argolica hac galea contentus abit0.’'

Haec ubi (licta, locum capiunt signoque repente 315
corripiunt spatia audito limenque relinquunt,
effusi nimbo similes ; simul ultima signant.
primus abit longeque ante omnia corpora Nisus
emicat, et ventis et fulminis ocior alis ;
proximus huic, longo sed proximus intervallo, 320
insequitur Salius 3 spatio post deinde relicto
tertius Euryalus ;
Euryalumque Helymus sequitur ; quo deinde subipso
ecce volat calcemque terit iarn calce Diores,
incumbens umero 3 spatia et si plura supersint, 325
transeat elapsus prior ambiguumve relinquat.
iamque fere spatio extremo fessique sub ipsam
finem adventabant, levi cum sanguine Nisus
labitur infelix, caesis ut forte iuvencis
fusus humum viridisque super madefecerat herbas. 330
hic iuvenis iam victor ovans vestigia presso
haud tenuit titubata solo, sed pronus in ipso
concidit immundoque fimo sacroque cruore,

³⁰⁹ flava] fulva known to Servius. ³²⁰ equam Ml.
³¹² circumplectitur M. ³²³ quo] quod MR .· quem Pl.
³²⁵ -ve Bentley: -que MSS. ³²⁷ ipsum M2.

466

