VIRGIL

ut venere, vident indigna morte peremptum,
Misenum Aeoliden, quo non praestantior alter
aere ciere viros Martemque accendere cantu. 165
Hectoris hic magni fuerat comes, Hectora circum
et lituo pugnas insignis obibat et hasta.
postquam illum vita victor spoliavit Achilles,
Dardanio Aeneae sese fortissimus heros
addiderat socium, non inferiora secutus. 170
sed tum, forte cava dum personat aequora concha,
demens, et cantu vocat in certamina divos,
aemulus exceptum Triton, si credere dignum est,
inter saxa virum spumosa immerserat unda.
ergo omnes magno circum clamore fremebant, ’ 175
praecipue pius Aeneas. tum i-issa Sibyllae,
haud mora, festinant flentes aramque sepulchri
congerere arboribus caeloque elucere certant.
itur in antiquam silvam, stabula alta feraru1n3
procumbunt piceae, sonat icta securibus ilex 180
fraxineaeque trabes cuneis et fissile robur
scinditur, advolvunt ingentis montibus ornos.

Nec non Aeneas opera inter talia primus
hortatur socios paribusque accingitur armis.
atque haee ipse suo tristi cum corde volutat, 185
aspectans silvam immensam, et sic forte precatur:
“ si nunc se nobis ille aureus arbore ramus
ostendat nemore in tanto Ι quando omnia vere
heu nimium de te vates, Misene, locuta est.''
vix ea fatus erat, geminae cum forte columbae 190
ipsa sub ora viri caelo venere volantes
et viridi sedere solo. tum maximus heros
maternas adgnovit avis laetusque precatur:
“ este duces o, si qua via est, cursumque per auras

derigite in lucos, ubi pinguem dives opacat 195
‘⁷⁷ sepulchro P. ¹⁸⁶ forte] voce R.
¹³⁴3 agnoscit R. ¹⁹⁵ dirigite M.

518

