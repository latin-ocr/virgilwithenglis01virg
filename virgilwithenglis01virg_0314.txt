VIRGIL

sed magno Aeneae mecum teneatur amore. 675
qua facere id possis, nostram nunc accipe mentem.
regius accitu cari genitoris ad urbem

Sidoniam puer ire parat, mea maxima cura,

dona serens pelago et flammis restantia Troiae.

hunc ego sopitum somno super alta Cythera 680
aut super Idalium sacrata sede recondam, MPR

ne qua scire dolos mediusve occurrere possit.

tu faciem illius noctem non amplius unam

falle dolo, et notos pueri puer indue voltus,

ut, cum te gremio accipiet laetissima Dido GMPR

regalis inter mensas laticemque Lyaeum, 686

cum dabit amplexus atque oscula dulcia figet,

occultum inspires ignem fallasque veneno.''

paret Amor dictis carae genetricis et alas

exuit et gressu gaudens incedit luli. 690

at Venus Ascanio placidam per membra quietem

inrigat, et fotum gremio dea tollit in altos

Idaliae lucos, ubi mollis amaracus illum

floribus et dulci adspirans complectitur umbra.
Iamque ibat dicto parens et dona Cupido 695

regia portabat Tyriis, duce laetus Achate.

cum venit, aulaeis iam se regina superbis

aurea composuit sponda mediamque locavit,

iam pater Aeneas et iam Troiana iuventus

conveniunt, stratoque super discumbitur ostro. 700

dant manibus famuli lymphas Cereremque canistris

expediunt tonsisque ferunt mantelia villis.

quinquaginta intus famulae, quibus ordine longo

cura penum struere et flammis adolere Penatis 3

centum aliae totidemque pares aetate ministri, 705

⁶⁷⁶ quain ’γε quo b.
⁷⁰¹ In M ll.. Tul-708 follow ll. 709-716. famulae MP.
⁷⁰³ longam Charisius, known to Gellius : longo MSS„ Servius.

288

