VIRGIL

Epiro, Hesperia, quibus idem Dardanus auctor

atque idem casus, unam faciemus utramque

Troiam animis; maneat nostros ea cura nepotes.’ 505
“ Provehimur pelago vicina Ceraunia iuxta,

unde iter Italiam cursusque brevissimus undis.

sol ruit interea et montes umbrantur opaci.

sternimur optatae gremio telluris ad undam,

sortiti remos, passimque in litore sicco 510

corpora curamus; fessos sopor inrigat artus.

necdum orbem medium Nox Horis acta subibat:

haud segnis strato surgit Palinurus et omnis

explorat ventos atque auribus aera captat3

sidera cuncta notat tacito labentia caelo, 515

Arcturum pluviasque Hyadas geminosque Triones,

armatumque auro circumspicit Oriona.

postquam cuncta videt caelo constare sereno,

dat clarum e puppi signum 3 nos castra movemus

temptamusque viam et velorum pandimus alas. 520

iamque rubescebat stellis Aurora fugatis,

cum procul obscuros collis humilemque videmus

Italiam. Italiam primus conclamat Achates,

Italiam laeto socii clamore salutant.

tum pater Anchises magnum cratera corona 525

induit implevitque mero divosque vocavit

stans celsa in puppi:

‘ di maris et terrae tempestatumque potentes,

ferte viam vento facilem et spirate secundi ἔ ’ 529

crebrescunt optatae aurae, portusque patescit [MP

iam propior, templumque apparet in Arce Minervae.

vela legunt socii et proras ad litora torquent.

⁵⁰³ Hesperiam (ΗΠι ; Hesperia P, Servius.

⁵⁰⁴ faciamus G.

⁵¹⁶ pluvias] pliadas 7¹, Macrobius.

⁵²⁷ celsa] prima (ἔγ (in margin) : -ima Pl: -elsa 1³².

382

