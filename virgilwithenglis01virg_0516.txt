VIRGIL

pars spoliant aras, frondem ac virgulta facesque

coniciunt. furit immissis Volcanus habenis

transtra per et remos et pictas abiete puppis.

Nuntius Anchisae ad tumulum cuneosque theatri

incensas perfert navis Eumelus, et ipsi 665

respiciunt atram in nimbo volitare favillam.

primus et Ascanius, cursus ut laetus equestris

ducebat, sic acer equo turbata petivit

castra, nec exanimes possunt retinere magistri.

“quis furor iste novus? quo nunc, quo tenditis,'’
inquit, 670

“heu! miserae cives? non hostem inimicaque
castra

Argivum, vestras spes uritis. en ego vester

Ascanius ! '¹ galeam ante pedes proiecit inanem,

qua ludo indutus belli simulacra ciebat.

accelerat simul Aeneas, simul agmina Teucrum. 675

ast illae diversa metu per litora passim

diffugiunt silvasque et sicubi concava furtim

saxa petunt3 piget incepti lucisque, suosque

mutatae adgnoscunt, excussaque pectore Iuno est.

Sed non idcirco flammae atque incendia viris 680

indomitas posuere3 udo sub robore vivit

stuppa vomens tardum fumum, lentusque carinas

est vapor, et toto descendit corpore pestis,

nec vires heroum infusaque flumina prosunt.

tum pius Aeneas umeris abscindere vestem 685

auxilioque vocare deos et tendere palmas ε

“ Iuppiter omnipotenS, si nondum exosus ad
unum

Troianos, si quid pietas antiqua labores

respicit humanos, da flammam evadere classi

⁰⁸⁰ flammae M2R : flammam MlP²z flamma ΡΙ.
⁶⁸⁵ excindere M.- abscidere R.

490

