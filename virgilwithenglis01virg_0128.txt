VIRGIL

ceu pressae cum iam portum tetigere carinae,

puppibus et laeti nautae imposuere coronas.

sed tamen et quernas glandes tum stringere tempus

et lauri bacas oleamque cruentaque myrta, 306

tum gruibus pedicas et retia ponere cervis

auritosque sequi lepores, tum figere dammas

stuppea torquentem Balearis verbera fundae,

cum nix alta iacet, glaciem cum flumina trudunt. 310
Quid tempestates autumni et sidera dicam,

atque, ubi iam breviorque dies et mollior aestas,

quae vigilanda viris, vel cum ruit imbriferum ver,

spicea iam campis cum messis inhorruit et cum

frumenta in viridi stipula lactentia turgent? 315

saepe ego, cum flavis messorem induceret arvis

agricola et fragili iam stringeret hordea culmo,

omnia ventorum concurrere proelia vidi,

quae gravidam late segetem ab radicibus imis

sublimem expulsam eruerent3 ita turbine nigro 320

ferret hiems culmumque levem stipulasque volantis.

saepe etiam immensum caelo venit agmen aquarum

et foedam glomerant tempestatem imbribus atris MR

collectae ex alto nubes ; ruit arduus aether,

et pluvia ingenti sata laeta boumque labores 325

diluit; implentur fossae et cava flumina crescunt

cum sonitu fervetque fretis spirantibus aequor.

ipse pater media nimborum in nocte corusca

fulmina molitur dextra ε quo maxuma motu

terra tremit3 fugere ferae et mortalia corda 330

per gentes humilis stravit pavor: ille flagranti

aut Athon aut Rhodopen aut alta Ceraunia telo

3⁴³⁹ torquentes R.

³¹⁵ latentia Ml .· iactentia R.
³¹³ consurgere R.

³2¹ nigrantis Pl.

²³²⁷ spumantibus R.

l 02

