VIRGIL

haec genus acre virum, Marsos pubemque Sabellam

adsuetumque malo Ligurem Volscosque verutos

extulit, haec Decios, Marios magnosque Camillos,

Scipiadas duros bello et te, maxime Caesar, 170

qui nunc extremis Asiae iam victor in oris

imbellem avertis Romanis arcibus Indum.

salve, magna parens frugum, Saturnia tellus,

magna virum : tibi res antiquae laudis et artis

ingredior, sanctos ausus recludere fontis, 175

Ascraeumque cano Romana per oppida carmen.
Nunc locus arvorum ingeniis, quae robora cuique,

quis color et quae sit rebus natura ferendis.

difficiles primum terrae collesque maligni,

tenuis ubi argilla et dumosis calculus arvis, 180

Palladia gaudent silva vivacis olivae.

indicio est tractu surgens oleaster eodem

plurimus et strati bacis silvestribus agri.

at quae pinguis hunius dulcique uligine laeta,

quique frequens herbis et fertilis ubere campus 185

(qualem saa pe cava montis convalle solemus

dispicere3 huc summis liquuntur rupibus amnes

felicemque trahunt limum) quique editus Austro

et filicem curvis invisam pascit aratris :

hic tibi praevalidas olim multoque fluentis 190

sufficiet Baccho vitis, hic fertilis uvae,

hic laticis, qualem pateris libamus et auro,

inflavit cum pinguis ebur Tyrrhenus ad aras,

lancibus et pandis fumantia reddimus exta.

¹⁷⁴ artem P. ¹⁷⁸ qui P. ¹⁸¹ gaudet Η.
³⁸⁷ despicere MP. hoc Pt. 1⁰⁴ patulis Ml.

1 After his victory ab Actium (31 B.C.) Octavian went to
Alexandria and later passed in triumph through Palestine and
Syria. By imbellem Indum the poet refers generally to the
Eastern natium.

‘3 paudus = patulus, according to one explanation iu Servius.

12²8

