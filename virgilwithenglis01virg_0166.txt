VIRGIL

nec res hunc tenerae possent perferre laborem,
si non tanta quies iret frigusque caloremque

inter et exciperet caeli indulgentia terras. 345
Quod superest, quaecumque premes virgulta per
agros,

sparge fimo pingui et multa memor occule terra,

aut lapidem bibulum aut squalentis infode conchas ;
inter enim labentur aquae, tenuisque subibit

halitus atque animos tollent sata. iamque reperti,
qui saxo super atque ingentis pondere testae 351
urgerent: hoc effusos munimen ad imbris, MPRv
hoc, ubi hiulca siti findit Canis aestifer arva.

Seminibus positis superest diducere terram
saepius ad capita et duros iactare bidentis, 355
aut presso exercere solum sub vomere et ipsa
flectere luctantis inter vineta iuvencos3
tum levis calamos et rasae hastilia virgae
fraxineasque aptare sudes furcasque valentis,
viribus eniti quarum et contemnere ventos 360
adsuescant summasque sequi tabulata per ulmos.

Ac dum prima novis adolescit frondibus aetas,
parcendum teneris, et dum se laetus ad auras
palmes agit laxis per purum immissus habenis,
ipsa acie nondum falcis temptanda, sed uncis 365
carpendae manibus frondes interque legendae.
inde ubi iam validis amplexae stirpibus ulmos
exierint, tum stringe comas, tum bracchia tonde
(ante reformidant ferrum), tuin denique dura

exerce imperia et ramos compesce fluentis. 370
³⁴³ sufferre 311. ³4⁴ calorque P. ³⁵¹ ingenti Ml.
³⁵³ scindit P. aestiper P. :2⁵9 bicornis V.

³⁶² aestas P.

⁸⁶⁵ acies M2P: Imm known to Servius and Barna Scholia.
3⁶⁷ viribus Μ. ³⁷⁰ valentis R.

140

