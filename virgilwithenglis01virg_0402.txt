VIRGIL

laeva tibi tellus et longo laeva petantur

aequora circuitu; dextrum fuge litus et undaS.

haec loca vi quondam et vasta convolsa ruina
(tantum aevi longinqua valet mutare vetustas) 415
dissiluisse ferunt, cum protinus utraque tellus

una foret3 venit medio vi pontus et undis
Hesperium Siculo latus abscidit, arvaque et urbes
litore diductas angusto interluit aestu.

dextrum Scylla latus, laevum implacata Charybdis 420
obsidet, atque imo barathri ter gurgite vastos

sorbet in abruptum fluctus rursusque sub auras
erigit alternos, et sidera verberat unda.

at Scyllam caecis cohibet spelunca latebris

ora exsertantem et navis in saxa trahentem. 425
prima hominis facies et pulchro pectore virgo

pube tenus, postrema immani corpore pistrix,
delphinum caudas utero commissa luporum.

praestat Trinacrii metas lustrare Pachyni

cessantem, longos et circumflectere cursus, 430
quam semel informem vasto vidisse sub antro
Scyllam et caeruleis canibus resonantia saxa.
praeterea, si qua est Heleno prudentia, vati

si qua fides, animum si veris implet Apollo,

unum illud tibi, nate dea, proque omnibus unum 435
praedicam et repetens iterumque iterumque monebo:
Iunonis magnae primum prece numen adora,

Iunoni cane vota libens dominamque potentem
supplicibus supera donis ε sic denique victor
Trinacria finis Italos mittere relicta. 440
huc ubi delatus Cumaeam accesseris urbem
divinosque lacus et Averna sonantia silvis,

⁴¹⁰ deductas M.
⁴²¹ vasto Pl, Servius, but vastos in note on 1. 117.
⁴⁴⁰ mittere] misere Pl .· miscere P²7¹.

376

