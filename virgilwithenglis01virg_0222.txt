LIBER IV

Pnomws aerii mellis caelestia dona MPR

exsequar. hanc etiarn, Maecenas, aspice partem.

admiranda tibi levium spectacula rerum

magnanimosque duces totiusque ordine gentis

mores et studia et populos et proelia dicam.

in tenui labor; at tenuis non gloria, si quem

numina laeva sinunt auditque vocatus Apollo.
Principio sedes apibus statioque petenda,

quo neque sit ventis aditus (nam pabula venti

ferre domum probibent) neque oves haedique petulci

floribus insultent, aut errans bucula campo ll

decutiat rorem et surgentis atterat herbas.

absint et picti squalentia terga lacerti

pinguibus a stabulis, meropesque aliaeque volucres

et manibus Procne pectus signata cruentis : 15

omnia nam late vastant ipsasque volantis

ore ferunt dulcem nidis immitibus escam.

at liquidi fontes et stagna virentia musco

adsint et tenuis fugiens per gramina rivus,

palmaque vestibulum aut ingens oleaster inumbret,

ut, cum prima novi ducent examina reges 21

vere suo, ludetque favis emissa iuventus,

vicina invitet decedere ripa calori,

(ἂι

¹¹ campi P. ²⁰ aut] atque P.

196

‚amma-¹

ι» -- ᾼ--φ --

