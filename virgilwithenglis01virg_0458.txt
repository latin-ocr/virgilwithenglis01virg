VIRGIL

sic adeo insistit secumque ita corde volutat:
‘¹ en, quid ago ? rursusne procos inrisa priores
experiar, Nomadumque petam conubia suppleri, 535
quos ego sim totiens iam dedignata maritos ?
Iliacas igitur classis atque ultima Teucrum
iussa sequar? quiane auxilio iuvat ante levatos
et bene apud memores veteris stat gratia facti ?
quis me autem, fac velle, sinet ratibusve superbis 540
invisam accipiet? nescis, heu 1 perdita, necdum
Laomedonteae sentis periuria gentis ?
quid tum? sola fuga nautas comitabor ovantis ?
an Tyriis omnique manu stipata meorum
inferar et, quos Sidonia vix urbe revelli, 545
rursus agam pelago et ventis dare vela iubebo ?
quin morere, ut merita es, ferroque averte dolorem.
tu lacrimis evicta meis, tu prima furentem
his, germana, malis oneras atque obicis hosti.
non licuit thalami expertem sine crimine vitam 550
degere, more ferae, talis nec tangere curas ;
11011 servata fides cineri promissa Sychaeo‚'’
tantos illa suo rumpebat pectore questus.

Aeneas celsa in puppi, iam certus eundi,
carpebat somnos, rebus iam rite paratis. mw
huic se forma dei voltu redeuntis eodem 556
obtulit in somnis rursusque ita visa monere est,
omnia Mercurio similis, vocemque coloremque
et erinis flavos et membra decora iuventa :

‘⁵' nate dea, potes hoc sub casu ducere somnos, 560

⁵⁴⁰ sinat ΡΙ. ⁵⁴¹1 inrisam M².
⁶⁶² Sychaei M.- Sychaeies Pl : Sychaeo P2, Servius.
⁵⁵⁹ iuventae P, Servius .· iuventa FM.

432

