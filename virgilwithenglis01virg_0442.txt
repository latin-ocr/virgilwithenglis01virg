VIRGIL

omnia tuta timens. eadem impia Fama furenti

detulit armari classem cursumque parari.

saevit inops animi totamque incensa per urbem 300

bacchatur, qualis commotis excita sacris

Thyias, ubi audito stimulant trieterica Baccho AFMP

orgia nocturnusque vocat clamore Cithaeron.

tandem his Aenean compellat vocibus ultro:
“Dissimulare etiam sperasti, perfide, tantum 305

posse nefas tacitusque mea decedere terra ἒ· FMP

nce te noster amor nec te data dextera quondam

nec moritura tenet crudeli funere Dido?

quin etiam hiberno moliris· sidere classem

et mediis properas Aquilonibus ire per altum, 310

crudelis? quid ? si non arva aliena domosque MP

ignotas petereS, et Troia antiqua maneret,

'froia per undosum peteretur classibus aequor?

mene fugis ? per ego has lacrimas dextramque tuam te

(quando aliud mihi iam miserae nihil ipsa reliqui), 315

per conubia nostra, per inceptos hymenaeos,

si bene quid de te merui, fuit aut tibi quicquam

dulce meum, miserere domus labentis et istam,

oro, si quis adhuc precibus locus, exue mentem.

te propter Libycae gentes Nomadumque tyranni 320

odere, infensi Tyrii3 te propter eundem

exstinctus pudor et, qua sola sidera adibam,

fama prior. cui me moribundam deseris, hospes, τ’

hoc solum nomen quoniam de coniuge restat?

quid moror ? ’ an mea Pygmalion dum moenia frater

destruat aut captam ducat Gaetulus Iarbas ? 326

³⁰⁹ moliri FP. ³¹² et] sed Pl.
³²³ morituram Priscian.

416

