VIRGIL

vomis et inflexi primum grave robur aratri,

tardaque Eleusinae matris volventia plaustra,

tribulaque traheaeque et iniquo pondere rastri3

virgea praeterea Celei vilisque supelleX, 165

arbuteae crates et mystica vannus Iacchi.

onmia quae multo ante memor provisa repones,

si te digna manet divini gloria ruris.

continuo in silvis magna vi flexa domatur

in burim et curvi formam accipit ulmus aratri. 170

huic a stirpe pedes temo protentus in octo,

binae aures, duplici aptantur dentalia dorso.

caeditur et tilia ante iugo levis altaque fagus

stimque, quae currus a tergo torqueat imos,

et suspensa focis explorat robora fumus. 175
Possum inulta tibi veterum praecepta referre,

ni refugis tenuisque piget cognoscere curas.

area cum primis ingenti aequanda cylindro

et vertenda manu et creta solidanda tenaci,

ne subeant herbae neu pulvere victa fatiscat, 180

tum variae inludant pestes: saepe exiguus mus

sub terris posuitque domos atque horrea fecit,

aut oculis capti fodere cubilia talpae,

inventusque cavis bufo et quae plurima terrae

monstra ferunt, populatque ingentem farris acervum

curculio atque inopi metuens formica senectae. 186

contemplator item, cum se nux plurima silvis

induet in florem et ramos curvabit olentis:

1⁶⁶ vallus R (and known ιο Varro, accordinq to Servius).
¹⁷5 exploret Am. ¹³¹ inludunt M²P²2 ludunt A.
¹⁸⁷ nux se Α.

92

