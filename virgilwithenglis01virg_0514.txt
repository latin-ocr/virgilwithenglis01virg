VIRGIL

Italiam sequimur fugientem et volvimur undis.

hic Erycis fines fraterni atque hospes Acestes ; 630

quis prohibet muros iacere et dare civibus urbem .³

o patria et rapti nequiquam ex hoste Penates,

nullane iam Troiae dicentur moenia ? nusquam

Hectoreos amnis, Xanthum et Simoenta, videbo Ρ

quin agite et mecum infaustas exurite puppiS. 635

nam mihi Cassandrae per somnum vatis imago

ardentis dare visa faces: ‘ hic quaerite Troiam,

hic domus est,’ inquit ‘vobis' iam tempus agi

reS,

nec tantis mora prodigiis. en quattuor arae

Neptuno3 deus ipse faces animumque ministrat.’' 640
Haec memorans prima infensum vi corripit

ignem

sublataque procul dextra conixa coruscat

et iacit. arrectae mentes stupefactaque corda

Iliadum. hic una e multis, quae maxima natu,

Pyrgo, tot Priami natorum regia nutrix : 645

“ non Beroe vobis, non haec Rhoeteia, matres,

est Dorycli conium-13 divini signa decoris

ardentisque notate oculos, qui spiritus illi,

qui voltus vocisque sonus vel gressus eunti.

ipsa egomet dudum Beroen digressa reliqui 650

aegram, indignantem, tali quod sola careret

munere nec meritos Anchisae inferret honores.'’

haee effata.

at matres primo ancipites oculisque malignis

ambiguae spectare rates miserum inter amorem 655

praesentis terrae fatisque vocantia regna,

cum dea se paribus per caelum sustulit alis

ingentemque fuga secuit sub nubibus arcum.

tum vero attonitae monstris actaeque furore

conclamant rapiuntque focis penetralibus ignem ; 660

⁸³¹ qui Ml: quid R. ⁶4⁹ quis PR.

488

