VIRGIL

Post partum cura in vitulos traducitur omnis;
continuoque notas et nomina gentis inurunt,
et quos aut pecori malint submittere habendo
aut aris servare sacros aut scindere terram 160
et campum horrentem fractis invertere glaebis.
cetera pascuntur viridis armenta per herbas.
tu quos ad studium atque usum formabis agrestem,
iam vitulos hortare viamque insiste domandi,
dum faciles animi iuvenum, dum mobilis aetas. 165
ac primum laxos tenui de vimine circlos
cervici subnecte3 dehinc, ubi libera colla
servitio adsuerint, ipsis e torquibus aptos
iunge pares, et coge gradum conferre iuvencos 3
atquc illis iam saepe rotae ducantur inanes 170
per terrani, et summo vestigia pulvere signent3
post valido nitens sub pondere faginus axis
instrepat, et iunctos temo trahat aereus orbis.
interea pubi indomitae non gramina tantum
nec vescas salicum frondes ulvamque palustrem, 175
sed frumenta manu carpes sata; nec tibi fetae
more patrum nivea implebunt mulctraria vaccae,
sed tota in dulcis consument ubera natos.

Sin ad bella magis studium turmasque ferocis,
aut Alphea rotis praelabi flumina Pisae 180
et Iovis 111 luco currus agitare volantis ε AFMPR
primus equi labor est animos atque arma videre
bellantum lituosque pati, tractuque gementem
serre rotam et stabulo frenos audire sonantis;
tum magis atque magis blandis gaudere magistri 185

¹⁶³ studia FR. ¹⁶⁶ circos F1P. ²⁶⁹ iuvencis Ml.
¹⁷⁵ ulvain] silvani R. ΠΒ consumant M1. ¹⁸2 equis M.

166

