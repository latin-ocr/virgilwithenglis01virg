VIRGIL

et vos, o lauri, carpam et te, proxima myrte,

sic positae quoniam suavis miscetis odores. 55
rusticus es, Corydon3 nec munera curat Alexis,

nee, si muneribus certes, concedat Iollas.

heu heu, quid volui misero mihi? floribus Austrum
perditus et liquidis immisi fontibus apros.

quem fugis, a! demens? habitarunt di quoque silvas
Dardaniusque Paris. Pallas, quas condidit arces, 61
ipsa colat: nobis placeant ante omnia silvae.

torva leaena lupum sequitur, lupus ipse capellam,
florentem cytisum sequitur lasciva capella,

te Corydon, ο Alexi : trahit sua quemque voluptas.
aspice, aratra iugo referunt suspensa iuvenci, 66
et sol crescentis decedens duplicat umbras:

me tamen urit amor3 quis enim modus adsit amori?
ah, Corydon, Corydon, quae te dementia cepit?
semiputata tibi frondosa vitis in ulmo est. 70
quin tu aliquid saltem potius, quorum indiget usus,
viminibus mollique paras detexere iunco?

invenies alium, si te hic fastidit, Alexim.’'

111

MENALCAS
Dic mihi, Damoeta, cuium pecus? an Meliboei? pn

DAMOETAS
Non, verum Aegonis 3 nuper mihi tradidit Aegon.

5⁶ es] est P1I2.
5⁷ certet R.

14

