VIRGIL

incessit, magna iuvenum stipante caterva.

qualis in Eurotae ripis aut per iuga Cynthi

exercet Diana choros, quam mille secutae

hinc atque hinc glomerantur Oreades; illa phare-

tram 500

fert umero gradiensque deas supereminet omnis ;

Latonae tacitum pertemptant gaudia pectus ε

talis erat Dido, talem se laeta ferebat

per medios, instans operi regnisque futuris.

tum foribus divae, media testudine templi, 505

saepta armis solioque alte subnixa resedit.

iura dabat legesque viris, operumque laborem

partibus aequabat iustis aut sorte trahebat ς

curn subito Aeneas concursu accedere magno

Anthea Sergestumque videt fortemque Cloanthum

Teucrorumque alios, ater quos aequore turbo 511

dispulerat penitusque alias avexerat oras.

obstipuit simul ipse, simul percussus Achates

laetitiaque metuque; avidi coniungere dextras

ardebant, sed res animos incognita turbat. 515

dissimulant et nube cava speculantur amicti,

quae fortuna viris, classem quo litore linquant,

quid veniant ; cunctis nam lecti navibus ibant

orantes veniam et templum clamore petebant.
Postquam introgressi et coram data copia fandi, 5⁶20

maximus Ilioneus placido sic pectore coepit:

“ o regina, novam cui condere Iuppiter urbem Mra

iustitiaque dedit gentis frenare superbas,

Troes te miseri, ventis maria omnia vecti,

oramus : prohibe infandos a navibus ignis, 525

parce pio generi et propius res aspice nostras.

⁵⁰¹ dea JI¹PR ⁵12 advexerat ΜΞ z averterat F.
⁶¹³ perculsus JIP2.
⁵¹³ cuncti FMR, Servius. lectis P2R, known to Servius.

⁶276

