VIRGIL

laudibus et plausae sonitum cervicis amare.
atque haec iam primo depulsus ab ubere matris
audeat, inque vicem det mollibus ora capistris
invalidus etiamque tremens, etiam inscius aevi.
at tribus exactis ubi quarta accesserit aestas, 190
carpere mox gyrum incipiat gradibusque sonare
compositis, sinuetque alterna volumina crurum,
sitque laboranti similis3 tuni cursibus auras,
tum vocet, ac per aperta volans, ceu liber habenis,
aequora vix summa vestigia ponat harena ε 195
qualis Hyperboreis Aquilo cum densus ab oris
incubuit, Scythiaeque hiemes atque arida differt
nubila ; tum segetes altae campique natantes
lenibus horrescunt flabris, summaeque sonorem
dant silvae, longique urgent ad litora fluetus ; 200
ille volat, simul arva fuga, simul aequora verrens.
hic vel ad Elei metas et maxima campi
sudabit spatia et spumas aget ore cruentas,
Belgica vel molli melius feret esseda collo.
tum demum crassa magnum farragine corpus 205
erescere iam domitis sinito: namque ante domandum
ingentis tollent animos, prensique negabunt
verbera lenta pati et duris parere lupatis.

Sed non ulla magis viris industria firmat,
quam Venerem et caeci stimulos avertere amoris, 210
sive boum sive est cui gratior usus equorum.
atque ideo tauros procul atque in sola relegant
pascua, post montem oppositum et trans flumina lata,
aut intus clausos satura ad praesepia servant. 214
carpit enim viris paulatim uritque videndo AMPR
femina, nec nemorum patitur meminisse nec herbae

¹⁸⁸ audiat M2R.
1⁹⁰ occeperit F1: acceperit PR. aetas M.
¹⁹¹ provocet P. ²⁰² hinc FR.

²⁰⁴ bellica MlP.
168

