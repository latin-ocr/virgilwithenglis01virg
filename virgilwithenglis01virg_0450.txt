VIRGIL

cogitur et supplex animos summittere amori,

ne quid inexpertum frustra moritura relinquat. 415
“ Anna, vides toto properari litore circum;

undique convenere ; vocat iam carbasus auras,

puppibus et laeti nautae imposuere coronas.

hune ego si potui tantum sperare dolorem,

et perferre, soror, potero. miserae hoc tamen unum

exsequere, Anna, mihi : solam nam perfidus ille 421

te colere, arcanos etiam tibi credere sensus;

sola viri mollis aditus et tempora noras.

i, soror, atque hostem supplex adfare superbum.

non ego cum Danais Troianam exscindere gentem

Aulide iuravi classemve ad Pergama misi, 4226

nec patris Anchisae cineres Manisve revelli;

cur mea dicta negat duras demittere in auris ?

quo ruit? extremum hoc miserae det munus amanti ε

exspectet facilemque fugam ventosque ferentis. 430

non iam coniugium antiquum, quod prodidit, oro,

nec pulchro ut,Latio careat regnumque relinq,11at;

tempus inane peto, requiem spatiumque furori,

dum mea me victam doceat fortuna dolere.

extremam hanc oro veniam (miserere sororis); 435

quam mihi cum dederit, cumulatam morte remittam.'’
Talibus orabat, talisque miserrima fletus

fertque refertque soror. sed nullis ille movetur

fletibus, aut voces ullas tractabilis audit ;

fata obstant, placidasque viri deus obstruit auris. 440

ac velut annoso validam cum robore quercum

Alpini Boreae nunc hinc nunc flatibus illinc

⁴²⁷ cinerem Ᾰ[; cineres P, Servius.

⁴²⁸ neget M2P¹ : negat JPP2. dimittere P.

‘¹³⁴ dolore Ml.

⁴¹⁸⁶ dederis 7²abc, Seri-ius: cumulata M, known to Servius.-
dederis cumulatam approved by Varius and Tucca, according)
to Servius.

424

