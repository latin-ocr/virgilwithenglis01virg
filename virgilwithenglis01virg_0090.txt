VIRGIL

MOERIS

Audieras, et fama fuit3 sed carmina tantum

nostra valent, Lycida, tela inter Martia, quantum
Chaonias dicunt aquila veniente columbas.

quod nisi me quacumque novas incidere lites

ante sinistra cava monuisset ab ilice cornix, 15
nec tuus hie Moeris, nec viveret ipse Menalcas.

LYCIDAS

Heu, cadit in quemquam tantum scelus? heu, tua
nobis

paene simul tecum solacia rapta, Menalca?

quis caneret Nymphas? quis humum florentibus
herbis

spargeret aut viridi fontis induceret umbra? 20

vel quae sublegi tacitus tibi carmina nuper,

cum te ad delicias ferres, Amaryllida, nostras?

“ Tityre, dum redeo (brevis est via) pasce capellas,

et potum pastas age, T ityre, et inter agendum

occursare capro (cornu ferit ille) caveto.” 25

MOERIS

Immo haec, quae Varo necdum perfecta canebat:
“ vare, tuum nomen, superet modo Mantua nobis,
Mantua vae miserae nimium vicina Cremonae,
cantantes sublime ferent ad sidera cycni.”

LYCI D As

Sic tua Cyrneas fugiant examina taxos, 30
sie cytiso pastae distendant ubera vaccae:

incipe, si quid habes. et me fecere poetam
Pierides, sunt et mihi carmina, me quoque dicunt

¹⁷ cadet P. ²⁹ ferant P2.
³⁰ Grynaeas 31²1), Bes-ne Scholia.

66

