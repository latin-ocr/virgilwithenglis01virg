VIRGIL

portus ab Euroo fluctu curvatus in arcum3

obiectae salsa spumant aspargine cautes,

ipse latet3 gemino demittunt bracchia muro 535
turriti scopuli, refugitque ab litore templum.
quattuor hic, primum omen, equos in gramine vidi,
tondentis campum late, caudore nivali.

et pater Anchises: ‘bellunn o terra hospita, portas ;
bello armantur equi, bellum haec armenta minantur.
sed tamen idem olim curru succedere sueti 541
quadrupedes et frena iugo concordia ferre ε

spes et pacis,' ait. Tum numina sancta precamur
Palladis armisonae, quae prima accepit ovantis,

et capita ante aras Phrygio velamur amicti1‚ 545
praeceptisque Heleni, dederat quae maxima, rite
Iunoni Argivae iussos adolemus honores.

“ Haud mora, continuo perfectis ordine votis
cornua velatarum obvertimus antemnarum
Graiugenumque domos suspectaque linquimus arva.
hine sinus Herculei, si vera est fama, Tarenti 551
cernitur3 attollit se diva Lacinia contra
Caulonisque arces et navifragum Scylaceum.
tum procul e fluctu Trinacria cernitur Aetna,
et gemitum ingentem pelagi pulsataque saxa 555
audimus longe fractasque ad litora voceS,
exsultantque vada atque aestu miscentur harenae.
et pater Anchises: ‘nimirum haec illa Charybdis;
hos Helenus scopulos, haec saxa horrenda canebat.
eripite, o socii, pariterque insurgite remis.' 560
haud miuus ac iussi faciunt, primusque rudentem MPV
contorsit laevas proram Palinurus ad undas3
laevam cuncta cohors remis ventisque petivit.

⁵³⁵ dimittunt P. ⁵⁴⁵ capite P1. aram P.
⁵⁵⁶ ab litore Μ2 ; ab litora -γ,
⁵⁸ haec 710: hic MPbl. ⁵⁶³ ventis remisque ⁴11¹.

5534

