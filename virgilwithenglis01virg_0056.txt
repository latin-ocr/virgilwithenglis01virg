VIRGIL

robustus quoque iam tauris iuga solvet arator3

nec varios discet mentiri lana colores,

ipse sed in pratis aries iam suave rubenti

murice, iam croceo mutabit vellera lut03

sponte sua sandyx pascentis vestiet'agnos. 45

“ Talia saecla ’' suis dixerunt “currite ” fusis
concordes stabili fatorum numine Parcae.

Adgredere o magnos (aderit iam tempus) honores,
cara deum suboles, magnum Iovis incrementum!
aspice convexo nutantem pondere mundum 50
terrasque tractusque maris caelumque profundum;
aspice venturo laetentur ui: omnia saeclo ! PR
o mihi ’cum longae maneat pars ultima vitae,
spiritus et, quantum sat erit tua dicere faeta:
non me carminibus vincet nec Thracius Orpheus, 55
nec Linus, huic mater quamvis atque huic pater adsit,
Orphei Calliopea, Lino formosus Apollo.

Pan etiam, Arcadia mecum si iudice certet,

Pan etiam Arcadia dicat se iudice victum.

incipe, parve puer, risu cognoscere matrem: 60
matri longa decem tulerunt fastidia menses.

incipe, parve puer: cui non risere parentes,

nee deus hunc mensa, dea nec dignata cubili est.

⁵² laetentur P: laetantur R.

⁵³ longe P.

5⁵ vincat Pl.

⁶2 qui non risere parenti Quintilian.

32

