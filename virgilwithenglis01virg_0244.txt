VIRGIL

ante novis rubeant quam prata coloribus, ante
garrula quam tignis nidum suspendat hirundo.
interea teneris tepefactus in ossibus umor

aestuat, et visenda modis animalia miris,

trunca pedum primo, mox et stridentia pinnis, 310
miscentur, tenuemque magis magis aera carpunt,
donec ut aestivis effusus nubibus imber

erupere, aut ut nervo pulsante sagittae,

prima leves ineunt si quando proelia Parthi.

Quis deus hane, Musae, quis nobis extudit artem ?
unde nova ingressus hominum experientia cepit? 316
pastor Aristaeus fugiens Peneia Tempe,
amissis, ut fama, apibus morboque fameque,
tristis ad extremi sacrun] caput astitit amnis,
multa querens, atque hae adfatus voce parentem : 320
“ mater, Cyrene mater, quae gurgitis huius
ima tenes, quid me praeclara stirpe deorum
(si modo, quem perhibes, pater est Thymbraeus

Apollo)
invisum fatis genuisti? aut quo tibi nostri
pulsus amor? quid me caelum sperare iubebas? 325
en etiam hunc ipsum vitae mortalis honorem,
quem mihi vix frugum et pecudum custodsa sollers
omnia temptanti extuderat, te matre relinquo.
quin age et ipsa manu felicis erue silvas,
fer stabulis inimicum ignem atque interfice messis,
ure sata et validam in vitis molire bipennem, 331
tanta meae si te ceperunt taedia laudis.’'

³⁰⁷ lignis P.

³¹¹ magis ac magis M1R. captant R.
³1³ erumpere Ml: eripuere R.

⁸¹⁹ sacrum] piacidum M.

³²² a stirpe R.

³²⁷ pecorum PR: pecudum M, Nonius.
³³¹ validam] duram 2111.

