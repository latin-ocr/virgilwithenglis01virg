VIRGIL

amplexus placide tumulum lapsusque per aras,
caeruleae cui terga notae maculosus et auro
squamam incendebat fulgor, ceu nubibus arcus
mille iacit varios adverso sole colores.
obstipuit visu Aeneas. ille agmine longo 90
tandem inter pateras et levia pocula serpens
libavitque dapes, rursusque innoxius imo
successit tumulo, et depasta altaria liquit.
hoc magis inceptos genitori instaurat honores,
incertus, geniumne loci famulumne parentis 95
esse putet 3 caedit binas de more bidentis
totque sues, totidem nigrantis terga iuvencos;
vinaque fundebat pateris animamque vocabat
Anchisae magni Manisque Acheronte remissos. MPR
nec non et socii, quae cuique est copia, laeti 100
dona ferunt 3 onerant aras mactantque iuvencos ;
ordine aena locant alii fusique per herbam
subiciunt veribus prunas et viscera torrent.
Exspectata dies aderat, nonamque serena
Auroram Phaethontis equi iam luce vehebant, 105
famaque finitimos et clari nomen Acestae
excierat 3 laeto complebant litora coetu,
visuri Aeneadas, pars et certare parati.
munera principio ante oculos circoque locantur mma
in medio, sacri tripodes viridesque coronae 110
et palmae, pretium victoribus, armaque et ostro
perfusae vestes, argenti aurique talenta ;
et tuba commissos medio canit aggere ludos.
Prima pares ineunt gravibus certamina remis
quattuor ex omni delectae classe carinae. 115
*¹³ iacit] trahit. R.
⁹³ linquit JP.
‘³⁶ caedit bina< M: caeditque binas R: caedit quinas ΡΥ.

1⁰⁷ complebant Δ1[.· complerant PR.
¹¹² talentum MP .- talenta FR, Servius.

452

