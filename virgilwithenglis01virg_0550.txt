VlRGIL

sub pedibus mugire solum et iuga coepta moveri
silvarum, visaeque canes ululare per umbram
adventante dea. “procul o, procul este, profani‚”
conclamat vates, “totoque absistite luco3
tuque invade viam vaginaque eripe ferrum : 260
nunc animis opus, Aenea, nunc pectore firmo.’'
tantum effata furens antro se immisit aperto;
ille ducem haud timidis vadentem passibus aequat.

Di, quibus imperium est animarum, umbraeque

silentes

et Chaos et Phlegethon, loca nocte tacentia late, ⁶265
sit mihi fas audita loqui ; sit numine vestro
pandere res alta terra et caligine mersas.

Ibant obscuri sola sub nocte per umbram
perque domos Ditis vacuas et inania regna,
quale per incertam lunam sub luce maligna 270
est iter in silvis, ubi caelum condidit umbra
Iuppiter, et rebus nox abstulit atra colorem.
vestibulum ante ipsum primisque in faucibus

Orci MPR

Luctus et ultrices posuere cubilia Curae,
pallentesque habitant Morbi tristisque Senectus 275
et Metus et malesuada Fames ac turpis Egestas,
terribiles visu formae, Letumque Labosque;
tum consanguineus Leti Sopor et mala mentis
Gaudia, mortiferumque adverso in limine Bellum
ferreique Eumenidum thalami et Discordia demens,
vipereum crinem vittis innexa cruentis. 281

²⁶⁷ altas M1.
²³⁰ incertum Fl : inceptam 710², Ner-vlits, who lemnes incertam.
2⁷³ primis in P. ²⁸¹ innixa R.

¹ Hecate, who comes to open the way.

² The realm of Pluto is conceived as being approached
through an entrance court, at the far side of which is the
threshold (limen, 279), with the doors (fores, 286), admitting

524

