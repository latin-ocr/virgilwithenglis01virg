VIRGIL

et multo in primis hilarans convivia Baccho,

ante focum, si frigus erit, si messis, in umbra 70
vina novum fundam calathis Ariusia nectar.
cantabunt mihi Damoetas et Lyctius Aegon,
saltantis Satyros imitabitur Alphesiboeus.

haee tibi semper erunt, et cum sollemnia vota
reddemus Nymphis, et cum lustrabimus agros 75
dum iuga montis aper, fluvios dum piscis amabit,
dumque thymo pascentur apes, dum rore cicadae,
semper honos nomenque tuum laudesque manebunt.
ut Baccho Cererique, tibi sic vota quotannis
agricolae facient ; damnabis tu quoque votis.’' . 80

MOPSUS

Quae tibi, quae tali reddam pro carmine dona ἒ
nam neque me tantum venientis sibilus Austri
nec percussa iuvant fluctu tam litora, nec quae
saxosas inter decurrunt flumina vallis.

Μ ENALCAS

Hac te nos fragili donabimus ante cicuta. 85
haec nos “ formosum Corydon ardebat Alexim,'' an
haec eadem docuit “ cuium pecus? an Meliboei ? ’'

MOPSUS

At tu sume pedum, quod, me cum saepe rogaret,
non tulit Antigenes (et erat tum dignus amari),
formosum paribus nodis atque aere, Menalca. 90

³⁰ voti 12¹ : votis ΕΞ.
⁸⁹ tum] nunc 1²1: tunc P2‚

40

