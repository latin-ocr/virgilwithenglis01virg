VIRGIL
VII

M ELIBOEUS

FonTE sub arguta consederat ilice Daphnis, MP
compulerantque greges Corydon et Thyrsis in unum,
Thyrsis ovis, Corydon distentas lacte capellas,

ambo florentes aetatibus, Arcades ambo,

et cantare pares et respondere parati. 5
huc mihi, dum teneras defendo a frigore myrtos,

vir gregis ipse caper deerraverat, atque ego Daphnim
aspicio. ille ubi me contra videt, “ ocius '' inquit
“huc ades, ο Meliboee : caper tibi salvus et haedi :

et si quid cessare potes, requiesce sub umbra. lO
huc ipsi potum venient per prata iuvenci,
hic viridis tenera praetexit harundine ripas MPv

Mincius, eque saera resonant examina quercu.'’

quid facerem? neque ego Alcippen nec Phyllida
habebam,

depulsos a lacte domi quae clauderet agnos; }5

et certamen erat, Corydon cum Thyrside magnum.

posthabui tamen illorum mea seria ludo.

alternis igitur contendere versibus ambo

coepere, alternos Musae meminisse volebant.

hos Corydon, illos referebat in ordine Thyrsis. ‚⁶20

CORYDON

Nymphae, noster amor, Libethrides, aut mihi carmen,
quale meo Codro, concedite (proxima Phoebi
versibus ille facit); aut, si non possumus omne

hic arguta sacra pendebit fistula pinu.

⁶ hic P.
²⁹ volebam known to Servius.
²³ possimus M¹P¹.

48

