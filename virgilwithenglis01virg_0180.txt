LIBER III

ΤΕ quoque, magna Pales, et te memorande
canemus FMmiv

pastor ab Amphryso, vos, silvae amnesque Lycaei.

cetera quae vacuas tenuissent carmine mentes,

omnia iam volgata: quis aut Eurysthea durum

aut inlaudati nescit Busiridis aras? 5

cui non dictus Hylas puer et Latonia Delos

Hippodameque umeroque Pelops insignis eburno,

acer equis? temptanda via est, qua me quoque possim -

tollere humo victorque virum volitare per ora.

primus ego in patriam mecum, modo vita supersit, 10

Aonio rediens deducam vertice Musas3

primus Idumaeas referam tibi, Mantua, palmas

et viridi in campo templum de marmore ponam FMPR

propter aquam, tardis ingens ubi flexibus errat

Mincius et tenera praetexit harundine ripas. 15

in medio mihi Caesar erit templumque tenebit.

illi victor ego et Tyrio conspectus in ostro

centum quadriiugos agitabo ad flumina currus.

cuncta mihi, Alpheum linquens lucosque Molorchi,

cursibus et crudo decernet Graecia caestu. 20
³ carmina FlJIR. ³ arces Ml.
⁸ possem P. 1⁷ illic R.
¹⁹ linquens] pubes P. ²⁰ duro R. decernit¹ MPR.

154·

