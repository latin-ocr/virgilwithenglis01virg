VIRGIL

nequiquam horremus, caecique in nubibus ignes
terrificant animos et inania murmura miscent? 210
femina, quae nostris errans in finibus urbem
exiguam pretio posuit, cui litus arandum

cuique loci leges dedimus, conubia nostra

reppulit ac dominum Aenean in regna recepit.

et nunc ille Paris cum semiviro comitatu, 215
Maeonia mentum mitra crinemque madentem
subnixus, rapto potitur: nos munera templis ΜΡ

quippe tuis ferimus famamque fovemus inanem.'’
Talibus orantem dictis arasque tenentem

audiit Omnipotens, oculosque ad moenia torsit 220

regia et oblitos famae melioris amantis.

tum sic Mercurium adloquitur ac talia mandat z

“ vade age, nate, voca Zephyros et labere pinnis

Dardaniumque ducem, Tyria Karthagine qui nunc

exspectat fatisque datas non respicit urbes, 225

adloquere et celeris defer mea dicta per auras.

non illum nobis genetrix pulcherrima talem

promisit Graiumque ideo bis vindicat armis 3

sed fore, qui gravidam imperiis belloque frementem

Italiam regeret, genus alto a sanguine Teucri 230

proderet, ac totum sub leges mitteret orbem. ·

si nulla accendit tantarum gloria rerum

nee super ipse sua molitur laude laborem,

Ascanione pater Romanas invidet arces? mm

quid struit? aut qua spe inimica in gente moratur

nec prolem Ausoniam et Lavinia respicit arva? 236

naviget ε haec summa est, hic nostri nuntius esto?

²²⁷ genetrix nobis Pl. ²³³ laborum MlP‘z
410

