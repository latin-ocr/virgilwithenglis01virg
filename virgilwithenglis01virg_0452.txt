VIRGIL

eruere inter se certant3 it stridor, et altae FMP

consternunt terram concusso stipite frondes;

ipsa haeret scopulis et, quantum vertice ad auras 445

aetherias, tantum radice in Tartara tendit:

haud secus adsiduis hinc atque hinc vocibus heros

tunditur, et magno persentit pectore curas ;

mens immota manet, lacrimae volvuntur inanes.
Tum vero infelix fatis exterrita Dido 450

mortem orat3 taedet caeli convexa tueri.

quo magis inceptum peragat lucemque relinquat,

vidit, turicremis cum dona imponeret aris,

(horrendum dictu Ι) latices nigrescere sacros

fusaque in obscenum se vertere vina cruorem. 455

hoc visum nulli, non ipsi effata sorori.

praeterea fuit in tectis de marmore templum

coniugis antiqui, miro quod honore colebat,

velleribus niveis et festa fronde revinctum 3

hinc exaudiri voces et verba vocantis 460

visa viri, nox cum terras obscura teneret ;

solaque culminibus ferali carmine bubo

saepe queri et longas in fletum ducere voces;

multaque praeterea vatum praedicta priorum

terribili monitu horrificant. agit ipse furentem 465

in somnis ferus Aeneas 3 semperque relinqui

sola sibi, semper longam incomitata videtur

ire viam et Tyrios deserta quaerere terra :

Eumenidum veluti demens videt agmina Pentheus,

et solem geminum et duplices se ostendere Thebas, 470

aut Agamemnonius scaenis agitatus Orestes

armatam facibus matrem et serpentibus atris

cum fugit, ultricesque sedent in limine Dirae.

4⁴³ alte b, Sem-ius. ⁴¹⁴⁶ radicem MPl.

‘¹⁵⁶ sorori est F. ⁴⁶2 seraque Nonius.

‘¹⁶4 piorum JI, known to Servius: priorum other MSS„
Priscian, Servius. 4⁷³ divae F¹P

¹ In the Bacchae of Euripides Pentheus is driven mad by
426

