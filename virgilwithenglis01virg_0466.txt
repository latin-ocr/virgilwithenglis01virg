VIRGIL

Dardanium, non hos quaesitum munus in usus.

hic, postquam Iliacas vestis notumque cubile

conspexit, paulum lacrimis et mente morata

incubuitque toro dixitque novissima verba: 650

“ dulces exuviae, dum fata deusque sinebat, FMP

accipite hanc animam meque his exsolvite curis.

vixi et, quem dederat cursum Fortuna, peregi,

et nune magna mei sub terras ibit imago¹

urbem praeclaram statui, mea moenia vidi, 655

ulta virum poenas inimico a fratre recepi,

felix, heu! nimium felix, si litora tantum

numquam Dardaniae tetigissent nostra carinae! ’'

dixit et os impressa toro, “moriemur inultae,

sed inoriamur‚'' ait. “ sic, sic iuvat ire sub umbras.

hauriat hunc oculis ignem crudelis ab alto 661

Dardanus et secum nostrae ferat omina mortis.'’
Dixerat, atque illam media inter talia ferro

conlapsam aspiciunt comites, ensemque cruore

spumantem sparsasque manus. it clamor ad alta 665

atria; concussam bacchatur Fama per urbem.

· lamentis gemituque et femineo ululatu

tecta fremunt, resonat magnis plangoribus aether,

non aliter, quam si immissis ruat hostibus omnis

Karthago aut antiqua Tyros, flammaeque furentes 670

culmina perque hominum volvantur perque deorum.

audiit exanimis, trepidoque exterrita cursu

unguibus ora soror foedans et pectora pugnis

per medios ruit ac morientem nomine clamat z

‘³ hoc illud, germana, fuit ? me fraude petebas? (575

hoc rogus iste mihi, hoc ignes araeque parabant?

⁶⁵¹ sinebant FP2.

⁶⁰² secum nostrae M.- nostrae seeum other MSS.
⁰⁶⁸ clangoribus P.

⁰⁶⁹ ruit Pl.

⁵⁷¹ volvuntur ΡΙ.

440

