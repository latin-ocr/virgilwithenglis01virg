VIRGIL

quos super atra silex iam iam lapsura cadentique
imminet adsimilis ? lucent genialibus altis
aurea fulcra toris, epulaeque ante ora paratae
regifico luxu3 Furiarum maxima iuxta 605
accubat et manibus prohibet contingere mensas,
„exsurgitque facem attollens atque intonat ore.
hic quibus invisi fratres, dum vita manebat,
pulsatusve parens, et fraus innexa clienti,
aut qui divitiis soli incubuere repertis 610
nee partem posuere suis (quae maxima turba est),
quique ob adulterium caesi, quique arma secuti
impia nec veriti dominorum fallere dextras,
inclusi poenam exspectant. ne quaere doceri,
quam poenam, aut quae forma viros fortunave mersit.
saxum ingens volvunt alii, radiisque rotarum 616
ffdistricti pendent3 sedet aeternumque sedebit
„infelix Theseus3 Phlegyasque miserrimus omnis
admonet et magna testatur voce per umbras :
‘ discite iustitiam moniti et non temnere divos.’ 620
vendidit hic auro patriam dominumque potentem
imposuit3 fixit leges pretio atque refixit3
hic thalamum invasit natae vetitosque hymenaeos
ausi omnes immane nefas ausoque potiti.
non mihi si linguae centum sint oraque centum, 625
ferrea vox, omnis scelerum comprendere formas,
omnia poenarum percurrere nomina possim.’'
ἃ Haec ubi dicta dedit Phoebi longaeva sacerdos,
“sed iam age, carpe viam et susceptum perfice munus3

⁶⁰2 quod F ¹: quo R. -que omitted Ry.
⁶⁰⁴ paternae R. ⁶⁰⁷ increpat P.
⁶⁰⁹ et] aut c, Nonius, Servius. ⁶2⁹ et iam M.

548

