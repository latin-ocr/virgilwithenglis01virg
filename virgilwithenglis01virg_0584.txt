VIRGIL

quisque suos patimur Manis. exinde per amplum
mittimur Elysium, et pauci laeta arva tenemus,
donec longa dies, perfecto temporis orbe 745
concretam exemit labem, purumque relinquit
aetherium sensum atque aurai simplicis ignem.
has omnis, ubi mille rotam volvere per annos,
Lethaeum ad fluvium deus evocat agmine magno,
scilicet immemores supera ut convexa revisant, 750
rursus et incipiant in corpora velle reverti.''

Dixerat Anchises, natumque unaque Sibyllam
conventus trahit in medios turbamque sonantem
et tumulum capit, unde omnis longo ordine posset
adversos legere et venientum discere voltus. 755

“ Nunc age, Dardaniam prolem quae deinde

sequatur MPR

gloria, qui maneant Itala de gente nepotes,
inlustris animas nostrumque in nomen ituras
expediam dictis et te tua fata docebo.
ille, vides, pura iuvenis qui nititur hasta, 760
proxima sorte tenet lucis loca, primus ad auras
aetherias italo commixtus sanguine surget,
Silvius, Albanum nomen, tua postuma proles,
quem tibi longaevo serum Lavinia coniunx
educet silvis regem regumque parentem, 765
unde genus Longa nostrum dominabitur Alba.
proximus ille Procas, Troianae gloria gentis,

⁷⁴¹⁶ tabem R. reliquit PR.

⁷⁴⁷ aurae FMPR: aurai c, Servius.

⁷⁵⁰ super ut Ml: supera aut Fl .· super aut M²R.· superantP.
⁷5⁴ possit F. ⁷⁶² surgit JI.

⁷⁶⁵ educit Ml. ⁷⁰⁸ nostrum Longa M1.

¹ The attendant spirit, qenins, or, as here, his Manes,accon1-
panies a man through life, and into the other world, where the
taint of guilt is purged away. Possibly the spiritis itself the
agent of punishment. For Plato's account see the Phaeclo,

ch. lvii. But the precise meaning of this statement in Virgil
ls uncertain.

558

