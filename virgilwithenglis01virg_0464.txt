VIRGIL

sed eadat ante diem mediaque inhumatus harena. 620

haec precor, hanc vocem extremam cum sanguine fundo.

tum vos, o Tyrii, stirpem et genus omne futurum

exercete odiis, cinerique haec mittite nostro

munera. nullus amor populis nec foedera sunto.

exoriare, aliquis nostris ex ossibus ultor, 625

qui face Dardanios ferroque sequare colonos,

nunc, olim, quocumque dabunt se tempore vires.

litora litoribus contraria, fluctibus undas

imprecor, arma armis ; pugnent ipsique nepotesque.'’
Haec ait, et partis animum versabat in omnis, 630

invisam quaerens quam primum abrumpere lucem.

tum breviter Barcen nutricem adfata Sychaei,

namque suam patria antiqua cinis ater habebat:

‘⁶ Annam, cara mihi nutrix, huc siste sororem;

dic corpus properet fluviali spargere lympha, 635

et pecudes secum et monstrata piacula ducat.

sic veniat, tuque ipsa pia tege tempora vitta.

sacra Iovi Stygio, quae rite incepta paravi,

perficere est animus finemque imponere curis

Dardaniique rogum capitis permittere flammae.'' 640

sic ait. illa gradum studio celerabat anili.

at trepida et coeptis immanibus effera Dido,

sanguineam volvens aciem, maculisque trementis

interfusa genas, et pallida morte futura,

interiora domus inrumpit limina, et altos 645

conscendit furibunda rogos, ensemque recludit

⁶²³ nepotesque] -que omitted P2.

5³2 Sychaei est M. ⁶⁴⁰ flammis M.

⁶⁴²¹ celerabat JI1, Serz-ius: celebrabat M2P, known to Set-rius.
inilem Pl.

‘⁵⁴⁰ rogos M: gradus 1²² : radus ΡΙ.

438

