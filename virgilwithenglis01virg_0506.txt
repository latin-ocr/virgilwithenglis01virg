VIRGIL

qui tamen aerias telum contorsit in auras, 520
ostentans artemque pater arcumque sonantem.
hic oculis subitum obicitur magnoque futurum
augurio monstrum3 docuit post exitus ingens
seraque terrifici cecinerunt omina vates.
namque volans liquidis in nubibus arsit harundo 525
signavitque viam flammis tenuisque recessit
consumpta in ventos, caelo ceu saepe refixa
transcurrunt crinemque volantia sidera ducunt.
attonitis haesere animis, superosque precati
Trinacrii Teucrique viri ; nec maximus omen 530
abnuit Aeneas, sed laetum amplexus Acesten '
muneribus cumulat magnis ac talia fatur:
“ sume, pater: nam te voluit rex magnus Olympi
talibus auspiciis exsortem ducere honores.
ipsius Anchisae longaevi hoc munus habebis, 535
cratera impressum signis, quem Thracius olim
Anchisae genitori in magno munere Cisseus
ferre sui dederat monumentum et pignus anioris.''
sic fatus cingit viridanti tempora lauro
et primum ante omnis victorem appellat Acesten. 540
nec bonus Eurytion praelato invidit honori,
quamvis solus avem caelo deiecit ab asto.
proximus ingreditur donis, qui vincula rupit ;
extremus, volucri qui fixit harundine malum.

At pater Aeneas nondum certamine misso 545
custodem ad sese comitemque impubis Iuli
Epytiden vocat et fidam sic fatur ad aurem:

“ vade age et Ascanio, si iam puerile paratum

⁶²⁰ contorsit P: contendit M¹R‚ Nonius.
5²² subito most MSS. .· subitum minor MSS.
⁵³⁴ honores M¹PR : honorem M2.

⁵²¹ honore 1¹1. ⁵³⁸ paratus P‘.

480

