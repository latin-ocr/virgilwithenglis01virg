VIRGIL

Illum adeo placuisse apibus mirabere morem,
quod neque concubitu indulgent, nec corpora segnes
in Venerem solvunt aut fetus nixibus edunt;
verum ipsae e foliis natos et suavibus herbis 200
ore legunt, ipsae regem parvosque Quirites
sufficiunt, aulasque et cerea regna refingunt.
saepe etiam duris errando in cotibus alas
attrivere, ultroque animam sub fasee dedere τ
tantus amor florum et generandi gloria mellis. 205
ergo ipsas quamvis angusti terminus aevi
excipiat (neque enim plus septima ducitur aestas),
at genus immortale manet, multosque per annos
stat fortuna domus, et avi numerantur avorum.
praeterea regem non sic Aegyptus et ingens 210
Lydia nec populi Parthorum aut Medus Hydaspes
observant. rege incolumi mens omnibus una est ;
amisso rupere fidem, constructaque mella
diripuere ipsae et cratis solvere favorum.
ille operum custos, illum admirantur et omnes 215
circumstant fremitu denso stipantque frequentes,
et saepe attollunt umeris et corpora bello
obiectant pu]ehramque petunt per volnera mortem.

His quidam signis atque haee exempla secuti
esse apibus partem divinae mentis et haustus 220
aetherios dixere ; deum namque ire per omnia,
terrasque tractusque maris caelumque profundum ;
hinc pecudes, armenta, viros, genus omne ferarum,

²⁰⁰ e omitted P. et] sed R. ²⁰² refigunt M.- relingunt P.
²¹1 aut] et Ml. '³1⁷ pectora P.
2²¹ omnis MSS. .· omnia Peerlkamp. ²²² terrarum Μ2.

210

