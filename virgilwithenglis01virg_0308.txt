VIRGIL

vix ea fatus erat, cum circumfusa repente FMPR

scindit se nubes et in aethera purgat apertum.

restitit Aeneas claraque in luce refulsit,

os umerosque deo similis ; namque ipsa decoram

caesariem nato genetrix lumenque iuventae 590

purpureum et laetos oculis adflarat honores ;

quale manus addunt ebori decus, aut ubi flavo

argentum Pariusve lapis circumdatur auro.

tum sic reginam adloquitur cunctisque repente

improvisus ait : “ coram, quem quaeritis, adsum, 595

Troius Aeneas, Libycis ereptus ab undis.

o sola infandos Troiae miserata labores,

quae n08, reliquias Danaum, terraeque marisque

omnibus exhaustos iam casibus, omnium egenos,

urbe, domo socias, grates persolvere dignas 600

non opis est nostrae, Dido, nec quidquid ubique est

gentis Dardaniae, magnum quae sparsa per orbem.

di tibi, si qua pios respectant numina, si quid

usquam iustitia est, et mens sibi conscia recti,

praemia digna ferant. quae te tam laeta tulerunt 605

saecula? qui tanti talem genuere parentes ?

in freta dum fluvii current, dum montibus umbrae

lustrabunt convexa, polus dum sidera pascet,

semper honos nomenque tuum laudesque manebunt,

quae me cumque vocant terrae.” sic fatus, amicum

Ilionea petit dextra laevaque Serestum, 611

post alios, sortemque Gyan fortemque Cloanthum. Mra
Obstipuit primo aspectu Sidonia Dido,

casu deinde viri tanto, et sic ore locuta est:

“ quis te, nate dea, per tanta pericula casus 615
insequitur? quae vis immanibus applicat oris ?

⁵⁹⁰ numenque Fl. iuventa P. ⁵⁹¹ adflavit Pl.

⁵⁹³ Parin-sque P. ⁵⁹²³ exhaustis 17¹,Se7·2·z’113.

⁶⁰⁴ iustitiae FM2PR.
⁶⁰⁸ convexa ‘was taken with sidera by some, accordiny to
iS'crve'us. poscet F: pascit M.

282

